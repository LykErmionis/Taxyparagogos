# Taxyparagogos
[Το έργο δεν θα υλοποιηθεί το σχολικό έτος 2019-2020 λόγω αδυναμίας φυσικής παρουσίας των μαθητών στο σχολείο για προστασία τους από τον ιο COVID]

Ο Ταχυπαραγωγός Ζωοτροφής είναι το έργο του ΓΕΛ Ερμιόνης για τη συμμετοχή στον 2ο Πανελλήνιο Διαγωνισμό Ανοιχτών Τεχνολογιών στην Εκπαίδευση.

Ο «Ταχυπαραγωγός Ζωοτροφής» είναι ένα σύστημα ταχείας και μαζικής υδροπονικής καλλιέργειας βιολογικής ζωοτροφής υψηλής τεχνολογίας. Έχει κατασκευαστεί ειδικά για υδροπονική καλλιέργεια με σκοπό την ανάπτυξη σπόρων για πλούσιες σε θρεπτικά συστατικά ζωοτροφές. Πιο συγκεκριμένα το σύστημα θα είναι κατασκευασμένο έτσι ώστε σε διάρκεια 7 ημερών από την σπορά, να έχει αναπτυχθεί πλήρως το φυτό και να είναι έτοιμο για κατανάλωση. Ειδικότερα, θα υπάρχουν 7 «ταψιά» για κάθε μία μέρα της εβδομάδος, ώστε κάθε μέρα να βγάζουμε από ένα «ταψί» και έτσι να έχουμε κάθε μέρα καινούρια σοδειά.

Στην πραγματική/βιομηχανική κατασκευή ο θάλαμος θα είναι κατασκευασμένος από πάνελ πολυουρεθάνης και θα χωρίζεται σε πολλαπλούς ορόφους των οποίων κάθε ένας θα αποτελεί εάν ξεχωριστό θάλαμο με ψύξη θέρμανση από κλιματιστική μονάδα. Στην δική μας κατασκευή (μακέτα) ο θάλαμος θα είναι δομημένος από ξύλο και θα έχει από δύο πόρτες, μια  πίσω και μια μπροστά με έναν τμηματικό όροφο.

Για την γρήγορη ανάπτυξη και την μέγιστη αποδοτικότητα της καλλιέργειας απαιτούνται κατάλληλες συνθήκες θερμοκρασίας 24°C και υγρασίας 60%-65% καθώς και τεχνητό φως ειδικού φάσματος (530nm - 650nm), προσαρμοσμένο στις ανάγκες του φυτού. Για αυτόν τον λόγο θα κατασκευάσουμε ένα περιβάλλον σταθερών συνθηκών. Η ψύξη και η θέρμανση θα επιτυγχάνονται μέσω του εξαρτήματος Peltier (για μείωση του κόστους της κατασκευής μας σε σχέση με κλιματιστική μονάδα) το οποίο θα θερμαίνει και θα ψύχει ταυτόχρονα 2 διαφορετικά δοχεία που αποτελούν δεξαμενές των δικτύων θέρμανσης και ψύξης αντίστοιχα. Επίσης για την κατάλληλη ρύθμιση οξυγόνου και διοξειδίου του άνθρακα στον θάλαμο, θα υπάρχουν ανεμιστήρες που θα συμβάλλουν στον εξαερισμό/αερισμό. Επειδή η καλλιέργεια θα βασίζεται στην υδροπονική, το σύστημα δεν χρειάζεται χώμα για την ανάπτυξη των σπόρων και θα ποτίζεται με νερό μέσω ψεκασμού. Τέλος τα συστήματα που απαιτούν μεγαλύτερη ισχύ λειτουργίας θα τροφοδοτούνται με τάση 12V, οι αισθητήρες θερμοκρασίας, υγρασίας και led φωτισμού με 2V-5V και θα ελέγχονται από την πλακέτα Arduino.

Τα πλεονεκτήματα του  «Ταχυπαραγωγού Ζωοτροφής» είναι η παραγωγή ζωοτροφής σε μικρό χρονικό διάστημα , με μικρό κόστος, οικολογικά ,επειδή εξοικονομούμε νερό και αποφεύγουμε την χρήση λιπασμάτων , παρέχοντας την μέγιστη δυνατή ποιότητα ζωοτροφής. Τα αποτελέσματα για τον κτηνοτρόφο, είναι η καλύτερη υγεία των ζώων, η ποιοτικότερη παραγωγή κρέατος και γαλακτοκομικών προϊόντων.

Λίστα Υλικών
1) Αγορά ξυλείας: 50 €
2) Υλικά συναρμολόγησης και συγκόλλησης (βίδες, κόλλα, εργαλεία): 20 €
3) 7 x Πλαστικές πλάκες (ταψιά): 20 €
4) 2 x Αντλίες νερού 5V, πλαστικές σωλήνες: 20 €
5) 2 x Ανεμιστήρες 5V, καλώδια, λαμπτήρες LED υδροπονίας, 2x ρελέ 5V: 50 €
6) Arduino Mega 2560 starter kit (το kit θα παραμείνει στο σχολείο για μελλοντική εκπαίδευση): 90 €
7) ΤΡΟΦΟΔΟΤΙΚΟ 12V 100W 8.5A - S-100-12: 15 €
8) 2 x Peltier 12V: 10€11

Συνολικό κόστος: 265 €

